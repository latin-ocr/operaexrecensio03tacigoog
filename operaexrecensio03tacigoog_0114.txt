98 1vnn Aonio. vri-A

colae consilium deerat, nec Domitiano exemplum.
Accessere quidam cogitationum Principis periti, qui,
iturusne esset in provinciam, ultro Agricolam inter-
rogarent. ac primo occultius quietem et otium lauda-
re, mox operam suam in adprobanda excusatione
offerre: postremo non iam obscuri, suadentes simul
terrentesque, pertraxere ad Domitianum. qui paratus
simulationi, in adrogantiam compositus, et audiit
preces excusantis, et, cum adnuisset, agi sibi gratias

passus est: nec erubuit beneficii invidia. salarium -

tamen, Proconsulari solitum offerri, et quibusdam a
seipso concessum, Agricolae non dedit ε sive offensus
non petitum, sive ex conscientia, ne, quod vetuerat,
videretur emisse. Proprium humani ingenii est,
odisse, quem laeseris: Domitiani vero natura prae·
ceps in iram, et, quo obscurior, eo inrevocabilior,
moderatione tamen prudentiaque Agricolae lenieba-
tur: quia non contumacia, neque inani iactatione
libertatis, famam fatumque provocabat. Sciant, qui·
bus moris inlicita mirari, posse etiam sub malis
Principibus magnos viros esse: obsequiumque ac
modestiam, si industria ac vigor adsint, eo laudis

Salarium] Salarium illud fuisse decies sestertium, Gallicae mon·
ctae libras nomm, videtur ex Dione LXXVIll, pag. 899: Hanc
enim summam, τας mm m unm μυςιαθας, Aufidio Frontoni,
cum ei Asiae Africaeque proconsulatus negaretur, a Macrino, Impe-
ratore, oblatam memorat.

Videntur emisse] Noluit Domitianus videri emisse salario, quod
vetuerat ε nan» a Principe vetitum, ne Agricola provinciam adiret.

Odisse, quem laeseris] ld maxime viget in potentiorum injuriis.
Unde Seuer-1. de lra. ll. 33. Hoc habent pessimum animi magna
fortuna insolentes, quos laeserunt. et oderunt.

Famam satumque] ld peccavere multi, qui sub Nerone et Domi·
tiano famam mortemque provocavere.

Quibus moris est] Quibus moris est illicita, contumaciam nempe et
inanem libertatis jactationem, mirari.

